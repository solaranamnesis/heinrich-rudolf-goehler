# De Matris Magnae apud Romanos Cultu.

### Dissertatio Inauguralis Philologica quam ad summos Honores ab amplissimo Ordine Philosophorum Lipsiensi rite impetrandos scripsit

## Henricus Rudolfus Goehler

### Dresdensis.

### Misniae

#### Typis C. E. Klinkichth et fil.

### 1886.

Antiquissimis iam temporibus* non modo in Lydia et Phrygia, unde cultus Matris Magnae pervenit in Graeciam, sed etiam in tota Asia cultus libidinem inflammantes viguisse notum est; inter quos si accuratius eos comparaverimus eorumque originem, quoad fieri possit, detegere conati erimus, magnam esse similitudinem facile nobis persuadebimus.* illum enim cultum Eshmuni, qui olim Babylone, postea Carthagine praecipue cum Cabiris, septem illis planetis, colebatur, quem narrant ab Astronoe, cui respondent numina Ashtoret,* Naama (cf. Damascium 16, 2. Isidor. p. 302), amatum se ipsum mutilasse eam fugientem atque mortem obiisse, deinde Paeane adiuvante in vitam revocatum esse, non multum distare a cultu Matris Magnae et Attidis, Caelestis et Adonidis* quis est qui neget ? quin etiam nescio an deum "Eshmun" coniungere possimus cum Aegyptio, cui nomen est "Schmun" (i. e. octavus cf. Gesenium in encyclop. Erschi et Gruberi s. v. "Carthago") eodem modo, quo recte ut mihi videtur Meinekius ad Strabonis l. 10 p. 473 (723 A) censet Cabiros (i. e. potentes) eosdem esse atque septem Aegyptiorum deos; quae si vera sunt, cultus Asiae et Aegypti antiquissimi, quos cognovimus, inter se conexi erant. nam etiam cum Aschera, quae apud Israelitas colebatur, Mater Magna comparari potest, cum ambabus non modo arbores sacrae, sed etiam galli,* qui apud Hebraeos (reges 2, 23, 7) Cadusim appellabantur, earum ministri essent. denique Tirgata vel Atergatis eadem fere est ac Mater Magna, quippe cum in curru leonum vecta tympanumque in manibus tenens fingatur (Movers l. l. p. 583. Macrob. sat. 1, 23, 18 sq.).

*) Marmor Parium v. 18 sq. Athen. 14 p. 628 B.

*) Primus accuratissime hanc disputationem instituit Movers in libro suo egregio "die Phöniker" vol. 1 ; de nostro cultu cf. p. 233. 560 sq. praeterea commemorabo C ||| P. Tiele "Eshmoun et les Cabires" in "revue de l'histoire des religions" a. 2 tom. 3 p. 197 sq.

*) Mueller-Wieseler denkmäler alter kunst 2, 808, quo loco Cybele Astartae similis in leone sedens et tympanum attollens sole lunaque circumdata conspicitur.

*) Macrob. sat. 1, 23, 17. Ersch et Gruber encycl. 3 p. 24, 408 sq. Nonnus Dionys. 41, 22; apud Socratem in hist. eccl. 3, 23 legitur oraculum, quod Rhodiis datum erat, hoc: [GREEK].

*) Hi quoque sacerdotes deae Syriae erant, quam Matri Magnae simillimam fuisse perspicitur Luciani libello de dea Syria conscripto.

Cybelen vero coluerunt Pessinuntis incolae nomine Agdistis, quod monti illi urbi proximo inditum esse fertur. Pausanias autem (7, 17, 5) et Arnobius (adv. nat. 5, 5) narrant ibi ex Iovis semine, quod in terram cecidisset, numen divinum Agdistem esse ortum; a quo ne quid mali accideret cum di timerent virilitatem ei fraude ademptam esse; ex mentula autem crevisse amygdalum, cuius fructum cum Nana Sangarii fluminis filia in sinu portavisset, praegnantem eam factam Attidem* peperisse.* puerum adultum quia Agdistis amavit Pessinuntem miserunt, ut in matrimonium duceret regis filiam; attamen cum hymenaeus caneretur venit Agdistis atque Attis ad insaniam redactus se ipse mutilavit et cum eo pater nuptae. sed Agdistem paenituit facinoris eiusque precibus Iuppiter permotus concessit, ut mortui corpus numquam tabesceret. contra Diodoro teste (3, 58) in vitam reductus pater dominusque adoratus est. aliam profecto fabulam Hermesianax, qui floruit Alexandri Magni temporibus, memoriae tradidit, quam legimus in schol. ad Nic. alex. 8: [GREEK] (cf. Paus. 7, 17, 5 initio).*

*) Genetivus Attis vel Attidis esse potest cf. Keil. G. L. 4, 29, 14. 7, 480, 15; in nominativo etiam formam "Atta" usurpari testatur Charisius ap. Keil. 1, 67, 11.

*) Cf. hymnum in Attin ap. Bergk. P. L. 4 3 p. 686.

*) Omnes locos, in quibus fabula Cybeles et Attidis agitur, exponere (Ovid. fast. 4, 223 sq. Catull. 62. Serv. ad Aen. 9, 116. Tertull. ad nat. 1, 149. Arnob. adv. nat. 4, 35. Philostratus epp. 39. Sallust. de nat. d. 4. Iulian. or. 5, 165) supervacaneum est, praesertim cum Pfau in encycl. Pauly. 5, 403-405 eos composuerit. commemorare sufficit Apollinem iam apud Diodorum 3, 59, 8 in fabula reperiri et ap. Euseb. praep. ev. 2, 2, 41 sq. Marsyam cf. Mueller-Wiesler 2 tab. 41 n. 492.

Cybele igitur ([GREEK]) erat summa Phrygum dea, genetrix caeli et terrae, cui permulta cognomina tribuuntur, de quibus postea (part. 2) dicendum erit; coniunctus autem est cum ea Attis, symbolum morientis atque renascentis terrae. postquam autem eorum cultus per Lydiam,* Troada, colonias Graecas,* insulas* in Graeciam pervenit, consentaneum erat Cybelen conecti cum Rhea, summa Graecorum dea; atque recte adnotavit Schwenck (mythologie der Griechen p. 336) Rheam non prius fuisse magnam deam, quam coniuncta esset cum Cybele Phrygia.

*) De Matris Magnae cultu Sardio cf. Herodot. 5, 102. Sophocl. Phil. v. 391 sq. Plut. Them. 30 sq. Sardibus repertum est prostypon, in quo Cybele inter duos leones stans conspicitur cf. Lebas-Waddington voyage arch. en Grèce et en Asie mineure t. 3 n. 1653.

*) De cultu Cyziceno cf. Herod. 4, 76. 1, 80. Apoll. Rhod. 1, 985 et schol. Schol. ad Nic. alex. 8. Zosim. 2, 31. Cedrenum p. 119 B. Marquardt. Kyzikos u. sein gebiet p. 90, 126, 186. C. I. G. 3657. Paus. 5, 13, 4. Lolling. kult der Kybele aus Plakia in mitteil. d. deutsch-archäol. inst. zu Athen 7 (1882) p. 151. De cultu Smyrnaeo cf. C. I. G. 3137, 3157, 3193, 3260, 3286, 3385-87, 3401, 3411. Strab. 10, 469. Eckhel. doctr. n. v. 2, 534. Mionnet descr. des monn. gr. suppl. 7, 400. cui deae hereditates accipere licuisse cognoscimus ex Ulpiani tit. 22, 6: deos heredes instituere non possumus praeter eos, quos senatus consultis constitutionibusve principum instituere concessum est, sicuti Iovem Tarpeium, Minervam Iliensem, Herculem Gaditanum, Dianam Efesiam, Matrem deorum Sipylenem quae Smyrnae colitur et Caelestem Selenen deam Carthaginis.

*) De cultu in insula Samothrace habito cf. archäol. untersuch. auf Samothrake ausgef. v. Conze, Hauser u. Niemann, Wien 1875 1. et neue archäol. unters. auf Sam. ausg. v. Conze, Hauser u. Benndorf, Wien 1880 2. Aristoph. pac. 277 sq. et schol. ibidem erat societas deorum, cui praeerat summa dea Cybelae simillima (l. l. 1 p. 21 sq.); atque etiam in nummis hoc loco repertis saepe conspicitur Mater Magna (l. l. 1 p. 11 adn. 1, 2 p. 9 adn. 1). cultum Romanis quoque placuisse testantur Plut. Luc. 13. Marc. 30 et Tac. ann. 2, 67.

Quando cultus in Graeciam translatus sit, cognosci potest, si locum, qui extat apud Iulianum, coniungimus cum eis, qui apud antiquos Graecorum poetas et scriptores reperiuntur. legimus enim apud Iul. or. V initio haec: [GREEK]. qua fabula comparato illo Baccharum loco (vv. 64-169) Musgravio (in adn. ad Eurip. Hel. 1321) dictum videtur Cybeles sacra circa Euripidis* aetatem Athenas permanavisse; cui sententiae obstat, quod iam antea Matrem Magnam notam fuisse Graecis apparet ex Pindari carminibus.* quapropter Prellero* assentior, qui Pisistratidarum temporibus cultum in Graeciam invasisse iudicat. quod autem attinet ad fabulam a Iuliano memoriae traditam, ea ostenditur ab Atheniensibus primum cultum spretum,* sed iussu Pythiae libenter ab iis receptum esse. Athenis vero Metroon aedificatum est, quo senatus consulta aliaque decreta servabantur;* quod sacrum exornavit Phidias, ut testantur Paus. 1, 3, 5 et Arrianus peripl. 9, 1.* cultus paulatim longe lateque fluxisse videtur; permulta enim templa commemorat Pausanias, quae postea exstructa sunt: Corinthi (2, 4, 7), Lacedaemone (3, 12, 9), Acriis (3, 22, 4), Messenae (4, 31, 9), Olympiae (5, 14, 9. 20, 9), Dymis (7, 17, 5), Patris (7, 20, 3)* Megalopoli (8, 30, 4), Methydrii (8, 37, 2),* in fonte Alphei (8, 44, 3). ut autem ille artifex Atheniensium maxime egregius imagine Matris Magnae occupatus erat, ita etiam alii Graecorum huius artis periti simulacra deae quam pulcherrime reficere conati sunt, praecipue vero Damophon Messenius, qui non solum in patria imaginem eius ex marmore Pario factam posuit, sed etiam Methydrii similem, qua Phidias Athenas ornaverat (Paus. 4, 31, 6. 8, 37, 2).

*) Bacch. 72 sq. Hipp. 141 sq. Hel. 1301 sq. frgg. 475, 589 Nauck. de nomine "[GREEK]" cf. etiam anth. Pal. ed. Duebner 6, 173. Wieseler denkm. d. alten kunst 2, 809. Lebas-Waddington l. l. 3, 699. de dis montanis cf. in universum Migne patrol. lat. 7 p. 403 sq. 493 sq. Galerii autem Maximiani Caesaris matrem fuisse deorum montium cultricem dicit Firm. Lactantius 7 p. 211 (Migne).

*) Strabo 10, 469. Paus. 9, 25, 3. Pind. Pyth. 3, 78. frgg. 79 48. 95 63.

*) Preller griech. myth. 3 1, 537.

*) Cf. Photium et Suidam s. v. [GREEK]. schol. ad Aristoph. Plut. 431.

*) Lycurg. Leocr. 66. frg. 8. Demosth. 25, 98. schol. ad Dem. p. 47 ed. Turic. Dem. 18 [GREEK]. 40. 19, 129. Aesch. 1, 60. 3, 187. schol. ad Aesch. p. 47, 4. 426, 6 in oratt. Atticis. Athen. 5, 214 C. 9, 407 C. Harpocr. s. v. Bekker anecd. gr. p. 280. Dinarch. 1, 86. frg. 24. C. I. A. 2, 404, 421, 551 etc. de Iuliano vide supra. cf. C. Curtium das metroon zu Athen als statsarchiv. 1868.

*) Attamen Plinius 36, 17 censet opus fuisse Agoracriti, Phidiae discipuli cf. Brunn gesch. d. griech. künstler 1 p. 184 sq.

*) Dymas et Patras cultum translatum esse a piratis, quos deduxit Pompeius in Achaiam, Stoll arbitratur (Pauly enc. real. 1, 2, 2115). Strabo 8, 378.

*) Lobeck Aglaoph. 2 p. 1139 not.

Quamquam Athenienses cultu Matris Magnae reipublicae probato impedire studebant,* ne mysteria illa Phrygia acciperentur, tamen iam ex Demosthenis oratione 18, 260 ([GREEK]* Strab. 10, 3, 18) cognoscimus ea Athenas irrepsisse; nec multo post [GREEK] in Attica constituti sunt, quorum intererat eo magis a custodia reipublicae se liberare, quo minus oraculum delphicum cultui externo resisteret.*

*) Plut. amat. 13, 5: [GREEK] (cf. archäol. zeitung 38, 1880 p. 9 sq.).

*) Primus mentionem facit Attidis Theopompus poeta comicus, cuius verba ex fabula [GREEK] deprompta tradidit Suidas 1, 370 (cf. Meinek. frg. com. graec. 2, 2 p. 801): [GREEK].

*) C. I. A. 2, 610, 611 ?, 614, 618, 619, 621-624, 627, 842 ?. bull. de corr. hell. 7 p. 69 sq. ? Lueders die dionysischen künstler. Foucart des associations religieuses. C. Schaefer die privatgenossenschaften im Peiraieus in "jhrbb. f. klass. phiiologie v. 121 1880 p. 417 sq."

*) Bouché-Leclerq histoire de la divination dans l'antiquité a. 1880 t. 3 p. 373 sq.

# Caput I.

De Matris Magnae in orbe terrarum Romano cultu.

"Civitatem eo tempore recens religio invaserat invento carmine in libris Sibyllinis propter celebrius eo anno de caelo lapidatum inspectis, quandoque hostis alienigena terrae Italiae bellum intulisset, eum pelli Italia vincique posse, si Mater Idaea a Pessinunte* Romam advecta foret" (Livius 29, 10, 4 sq.). erravit sine dubio Ovidius, quem secutus est Iulianus or. Vinitio* (Marquardt. röm. statsverwaltung 3, 253 adn. 2), cum dicat in libris Sibyllinis tantummodo scriptum fuisse nomen matris, quam Matrem Idaeam esse Pythia nuntiarit cf. fast. 4, 255 sq.:

post ut Roma potens opibus iam saecula quinque  
vidit et edomito sustulit orbe caput,  
carminis Euboeici fatalia verba sacerdos  
inspicit. inspectum tale faisse ferunt:  
"Mater abest: Matrem iubeo, Romane, requiras.  
cum veniet, casta est accipienda manu."  
obscurae sortis patres ambagibus errant,  
quaeve parens absit, quove petenda loco.  
consulitur Paean "Divumque arcessite Matrem,"  
inquit, "in Idaeo est invenienda iugo."

itaque viri nobiles M. Cornelio Cethego* P. Sempronio Tuditano coss. (u. c. 550 a. Chr. 204) ad Attalum, qui tunc rex Phrygiae erat, missi sunt atque ab eo imaginem deae* acceperunt. simulatque autem haec in Italiam translata Terracinae iam adfuit, quaesitum est, qui vir optimus reipublicae esset, quoniam libri Sibyllini edixerant, ut casta manu acciperetur (Liv. 29, 14). electus autem est P. Scipio Cn. f. (Cass. Dio fr. 57, 61) adulescens, qui cum omnibus matronis Ostiam deae obviam ivit; attamen cum navis sacra Matris deum ferens Tiberino vado obhaereret nullisque viribus amoveri posset, Claudia matrona dubia ut traditur fama,* quae a Valerio Maximo 1, 8, 11 et ab Aur. Victore 46 confunditur cum virgine Vestali Claudia, Appii Claudii Pulchri u. c. 611 cos. filia, Cybelen oravit, ut "ita demum se sequeretur, si sibi pudicitia constaret" (Suet. Tib. 2), atque facile navem movit (Appian. Hann. 56. Aur. Vict. l. l.). quo religionis quasi experimento pudicissima matronarum facta est (Plin. h. n. 7, 35. Cic. de har. resp. 13, 27). M. Livius vero et C. Claudius censores ex senatus consulto aedem in monte Palatino prope ad templum Apollinis collocarunt, quam tredecim annis post M. Iunius Brutus (u. c. 563 a. Chr. 191) dedicavit; qua in re ludi Megaleses* instituti sunt,* quos primos scaenicos fuisse confirmat Valerius Antias (Liv. 36, 36, 4). sodalitates quoque iam ab initio factae esse videntur (Cic. Cat. m. 13, 45), quarum tantummodo viri participes erant. liceat autem mihi hoc loco afferre verba Mommseni: weltgeschichtlich epochemachend war die aufnahme der phrygischen göttermutter unter die offiziell anerkannten götter der römischen gemeinde, zu der die regierung während der letzten bangen jahre des hannibalischen kriegs sich hatte verstehen müssen (R. G. 6 1, 865) et viri docti Francogallici Bouché-Leclerq in l. l. t. 4 p. 298 sq.: la sibylle infligea même aux Romains, sans doute pour leur donner uu nouveau trait de ressemblance avec les Athéniens, une des superstitions les plus antipathiques au génie national, le culte orgiastique de la Grande-Mère Phrygienne.

*) Strabo 12, 568 [GREEK] cf. Cic. de sen. 45. Arnob. 2, 73. Amm. Marc. 22, 9, 5. Val. Max. 1, 1, 1: item Matri deum saepenumero imperatores nostri compotes victoriarum suscepta vota Pessinuntem profecti solverunt. Mionnet l. l. 4, 391.

*) Mommsen. G. R. M. p. 540 n. 136. eodem anno commemorat solis defectionem Olympiodorus p. 148 ed. Scheibel.

*) Arnob. adv. nat 7, 49 ed. Vind.

*) Diod. fg. 34, 32, 2. Ovid f. 4, 305. Sil. Ital. Pun. 17, 32. Lactant. 2, 7. Hieron. ad Iovin. l. 1.

*) Seneca fr. 80. Cohon descr. 2 2 p. 439. C. I. L. 6, 492, ubi in parte antica arae marmoreae navis, cui imago Matris deum imposita est, conspicitur, quam Claudia Quinta, cuius statuam postea in vestibulo templi M. M. positam esse tradunt Tac. ann. 4, 64. Val. Max. 1, 8, 11, infula ad rostrum alligata ad litus trahere studet.

*) Vellius Longus de orthogr. (Keil G. L. 7, 78, 21 sq.).

*) Cf. Kal. Praenest. ad d. 4 m. Aprilis. certe legendum est apud Liv. 29, 14, 13 Non. April. pro tradita lectione pridie Idus Apriles.

Quanti vero Matris Magnae cultus aestimatus sit a Romanis, liquet ex iis quae legimus apud Liv. 37, 9, 8 sq. et Polybium 21, 6, 7 ed. Hultsch. cum enim Livius in bello contra Antiochum gesto (u. c. 564 a. Chr. 190) decem navibus in statione contra Abydum relictis cum cetera classe ad Sestum oppugnandam proficisceretur, Galli duo cum sollemni habitu ([GREEK]) ad eum venerunt eumque oraverunt, ut parceret urbi; quorum precibus permotus iis promisit neminem a se violatum iri; quamobrem incolae sese dediderunt. anno vero post Gn. Manlio M. Fulvio coss. ad Manlium, qui pontem fecit in flumine Sangario, missi sunt galli ab Attide et Battace sacerdotibus Matris deum Pessinuntiae sollemniter vestiti, qui victoriam illi praedicerent (Polyb. 21, 37, 5). in idem fere tempus cadunt epistolae,* quibus cognoscimus Eumenem 2 et Attalum 2, reges Pergamenos familiariter egisse cum Attide sacerdote, ut Galatiam, quae iis erepta erat, recuperarent; qua re Romani prohibere studebant, ne illi nimis potentes fierent in Asia minore (Mommsen R. G. 6 2, 50 sq.). graviora autem sunt ea, quae narrant Diodorus (fg. 36, 13) et Plutarchus (Marius 17) ad a. u. c. 652 a. Chr. 102 pertinentia, quo Battaces sacerdos deae Pessinuntiae alter Epimenides Romam venit ibique nuntiavit templo violato publice purgationes faciendas esse. sacerdotis vestimentum Diodorus l. l. sic depinxit: [GREEK], cum vero ille in rostris ad populum loqueretur eique metum deorum iniceret, impeditus est quominus id ageret a tribuno plebis Aulo Pompeio; attamen alter tribunus eum adiuvit atque interrogavit, quid sentiret de aede purganda; quem cum idem fere diceret, Pompeius superbe de rostris deiecit, quo facto non se, sed deam laesam esse sacerdos exclamavit. et postquam paulo post tribunus morbo affectus vita decessit, iustam esse poenam facinoris vulgus existimavit. [GREEK], pergit Diodorus, [GREEK]. quod autem Plutarchus dicit Battacen iussu deae Romanis victoriam nuntiasse et deinde, cum ante populum verba facere vellet, a Pompeio nominatum esse [GREEK], clare perspicitur ab eo permixtum esse nostrum Battacen cum illo, qui a Polybio l. l. una cum Attide appellatur.

*) Ediderunt eas primus Mordtmaan in "Münchner sitzungsber. 1860 p. 180 sq." cum commentario, alter Domaszewski in "archäol. epigr. mitteilungen aus Östreich 8 1884 p. 95-101."

Etsi vetitum erat cives Romanos sacerdotio Matris Magnae fungi (Dion. 2, 19), tamen iam a. u. c. 653 a. Chr. 101 civis Romanus gallus factus est.* Pessinuntem vero adierunt Romani, ut deae vota solverent (Val. M. 1, 1. Mommsen R. G. 6 2 p. 421), atque sacerdotium ipsum erat tam grave (Mommsen l. l. 2 p. 156), ut P. Clodius Pulcher Appii filius, cui Cicerone in exilium expulso pecunia opus erat ad res gerendas, illud, quoniam multum valuit in provinciis, Brogitaro Deiotari genero pecunia grandi venderet, ad quam rem Cicero in oratione pro Deiotaro habita alludit.* idem Clodius duobus annis post (u. c. 698 a. Chr. 56) quarto die m. Aprilis curulis aedilis ludos egit Matri Magnae.*

*) Val. M. 7, 7, 6. cf. 1. Obsequ. 44 (ed. Iahn. p. 126) ad a. u. c. 652: servus Q. Servilii Caepionis Matri Idaeae se praecidit et trans mare exportatus, ne umquam Romae reverteretur.

*) Cic. de har. resp. 13, 28. pro Sest. 26, 56. cf. epp. ad Qu. fr. 2, 7 9, 2.

*) Prodigia commemorat Cass. Dio ad a. u. c 711 l. 46, 33 et ad a. u. c. 716 l. 48, 43.

Sed nimirum in republica Romana erant, qui intellegerent cultum Matris Magnae ex more incolarum orientalium institutum populo nocere; atque extant fragmenta Varronis, quibus eum castigat cf. praeter fg. 28, 34, 36 (in sat. Menipp. rel. ed. Riese p. 131 sq.) fg. 35 (Buecheler Varr. Men. rel. 182):

tibi typana non inani sonitu matri deum  
tonimus chorus tibi nos, tibi nunc semiviri,  
teretem comam volantem iactant tibi famuli,

atque etiam Lucretio homini vere Romano minime placuerunt molles modi tibiae Phrygiae.* attamen quid valuerunt illi viri contra vulgus, quod acquiescebat in cultu animos incitante, quem ne carminibus celebrarent viri veluti Catullus non caverunt, qui eo processit ut elegiam in Attin componeret, qua dicentem facit Cybelen sic:

agedum, inquit, age ferox i, fac ut hunc furor agitet,  
fac uti fororis ictu reditum in nemora ferat,  
mea libere nimis, qui fugere imperia cupit,

*) Cf. Martial. 3, 81. 91. 7, 73. 8, 46. 9, 39.

et postremum hoc a dea petit:

procul a mea tuos sit furor omnis, era, domo:  
alios age incitatos, alios age rabidos.

tum vero eum (cf. 35, 12) secuti sunt omnes fere poetae aetatis Augusteae, Vergilius,* Ovidius,* Propertius,* Maecenas,* Horatius,* quorum temporibus cultus noster adolevit et paulatim una cum Isidis et Mithrae cultu omnes alios removit, praesertim cum novi instituerentur dies festi, quibus Mater Magna induceretur in cultum deorum agrestium (Macrob. sat. 1, 21, 7. Plin. h. n. 18, 16); adnotandum autem est illum ludum communiter a virorum et feminarum collegiis actum esse, quibus nomen erat cannophori, cannophorae. (cap. 3).

*) Ae. 9, 108. 620. 584. 10, 220. G. 4, 64. Cir. 166.

*) Ars. a. 1, 507. met. 10, 104. 686. 696. 704. fast. 4, 223 sq. 2, 55. 3, 259. 6, 319. Ib. 403. 505. ex P. 1, 1, 39.

*) 3, 17, 35. 22, 3.

*) Anthol. Pal. n. 82.

*) Epp. 2, 1, 79. serm. 1, 2, 121.

Sed antequam ad aetatem imperatoriam transeamus, disputandum est de titulo Cyziceno, quem Boeckhius C. I. G. 3668 et multo sanius Dittenberger in sylloge 270 sic restituit: [GREEK].* quibus verbis manifestum est Soteridem gallum, cum Buleides hipparcha erat, votum pro M. Stlaccii, qui a. 46 a. Chr. in Libyam profectus ibidem in servitutem redactus est, salute susceptum solvisse, postquam ei feliciter contigit, ut amicum liberaret.

*) Boeckhii mutationem [GREEK] nimis audacter factam summo iure Dittenb. refutavit.

Iam vero sequitur aetas imperatoria, qua praeter scriptorum testimonia multae extant inscriptiones, quibus intellegimus cultum celeriter ad summum pervenisse fastigium.

Augustum autem, cuius uxor Livia ad Cybeles formam fingebatur,* cultui consuluisse docet monumentum Ancyranum (Mommsen. res g. d. Aug. 2 p. 82. 157), quo cognoscimus ab eo refectam aedem Matris Magnae Palatinae, quam a. u. c. 756 p. Chr. incendio deletam esse Val. Maximus 1, 8, 11 (cf. Cass. D. 55, 12. Suet. Aug. 37) narrat. cuius imperatoris aetati tribuendi sunt tituli: _C. I. L. 6, 496_ ONESIMVS • OLYMPIAS | LIVIA • BRISEIS • AVG • LIB • SAC | M • D • M • I, quem sic legendum esse censeo: Onesimus, Olympias, Livia, Briseis, Augusti liberti, sacerdotes Matris deum Magnae Idaeae et _I. R. N. 6865_ (Orelli 2984), quem posuit Cosmus aedituus Matris deum Antiocho ab imperatore Augusto gratis manumissus. ex quibus apparet sacerdotio et ministerio Augusti temporibus peregrinos et libertos fungi solere. fortasse in eandem aetatem cadit titulus feminae Atticae Mnasidi positus _C. I. A. 3, 888_, quippe cum forma [GREEK] (cf. C. I. A. 3, 550. 552. 575 sq.) imprimis Augusti aetate usitata et litterae [GREEK] ab ea alienae non fuerint (Franz. elem. epigr. gr. 1840 p. 244 sq.).

*) Müller-Wieseler l. l. 1 tab. 69 n. 379.

Deinde Tiberio, Claudio,* Caligula, Nerone (Cass. Dio 61, 20) imperatoribus nihil fere nobis de cultu traditur, quod ex parte inde explicari potest, quod Tiberius Paulina violata* et ob alias causas Aegyptios Iudaicosque ritus compescuit, mathematicos magosque ex Italia expulit (Sueton. Tib. 36. Tac. ann. 2, 32. 85). quamquam unam inscriptionem _C. I. L. 6, 2260_, quam fecit Claudia Acropolis Aug. lib. sacerdos Matris deum sibi et perenni coniugi suo Cladiano, libertis, libertabus posterisque, hisce temporibus insculptam esse concludam ex nomine Claudiae, quod accepisse videtur a gente Claudiorum imperatoria. postquam autem stirps Iulia periit, cultus denuo gliscit auctoritate atque Vespasianus templum Matris deum terrae motu* Herculanei conlapsum a. 76 p. Chr. restituit _C. I. L. 10, 1406_.

*) Imhoof-Blumer monnaies grecques: Lydie 172.

*) Ioseph. antiqu. 18, 13, 5. Zonaras ed. Dind. p. 268. 269. Hegesipp. 2, 4. nullam autem iustam video causam, cur Lafaye "l'histoire du culte des divinités d'Alexandrie Isis etc. 1884 p. 54 sq." de hac fabula dubitet.

*) Fortasse cogitandum est de terrae motu a. 62 p. Chr. cf. Tac. ann. 15, 22: motu terrae celebre Campaniae oppidum Pompeii magna ex parte proruit; cf. etiam titulum Pompeianum C. I. L. 10, 846.

Domitiano fortasse imperatore tit. _C. I. L. 9, 1153_ positus est a Cantria P. filia Longina, sacerdote flamina (vel flaminica) divae Iuliae Piae Augustae (Suet Dom. 22. Plin. epp. 4, 11) et Matris deum et Isidis Reginae.

Paulo vero post cultus Matris Magnae etiam in provincias invasit atque ex Gallia in Hispaniam pervenisse videtur, qua in provincia repertus est titulus _C. I. L. 2, 179_, quo legitur: Matri deum Mag(nae) Idaeae Phryg(iae) Fl(avia) Tyche cernophor(a) per M. Iul(ium) Cass(ianum) et Cass(iam) Sev(eram) M. At(ilio) et Ann(io) Gal(lo) coss. (108 p. Chr.).

Ad Traiani vel Hadriani aetatem propter vocem Ulpiae spectat tit. _C. I. G. 3508_ Thyatirae rep., quem praecedit hic (3507): [GREEK] sequitur alter: [GREEK]. constat igitur U. Marcellam Thyatirae natam esse, patrem eius fuisse [GREEK],* matrem, quod ex nomine apparet, civem Romanam. cum vero admodum adulescens parentibus orbata esset, Andronicus eam educavit; tum Dianae sacerdos facta summo cum splendore munere functa est, ut senatus populusque statuam ei decernerent. non multo post asiarcha,* ter agonothetis patriae, a Smyniaeis perpetua Matris Magnae sacerdos creata est; quapropter altero titulo Thyatirae cives ei Smyrnae quoque statuam posuisse videntur. Patinus autem, quem secuti sunt Boeckhius et Lebas-Waddington l. l. 3, 5, magna cum probabilitate coniecit U. Marcellam sacerdotio Dianae deposito viro nupsisse atque peperisse Ulpiam Marcellam, quae commemoratur in tit. C. I. G. 3157.

*) [GREEK]; idem est atque [GREEK] cf. Plut. comp. int. Cim. et Luc. 2. C. I. G. 3, 5804. Augustin. princip. rhet. 9: tametsi quidam parum diligenter Graece loquentes paradoxa pro his, quae sunt bonae opinionis, accipiunt: unde vulgo etiam Olympionicas et ceteros victores sacrorum certaminum paradoxos vocant magis consuetudine quam ratione ducti.

*) E. Kuhn: die städt. u. bürgerl. verfassung d. röm. reichs bis auf die zeiten Justinians. Lpzg. 1864. 1. p. 106 sq.

Certe profecto Traiano imperatore ortus est tit. _C. I. L. 3_, 1100 Apulensis, quem pro salute Augusti Matri deum Magnae sanctum T. Fl. Longinus veteranus ex decurione alae 2 Pannoniorum, decurio coloniae Dacicae, decurio municipii Napocae, decurio Kanabensium legionis 13 geminae et Claudia Candida coniunx et Flavius Longinus, Clementina Marcellina filii ex imperio pecunia sua fecerunt. cum enim nomen Sarmizegetusae absit ab hoc titulo et ab aliis eiusdem voluminis (1323. 1443. 1572 cf. C. I. L. 3 p. 228), quorum antiquissimus est 1443 ob coloniam Dacicam a. 110 p. Chr. conditam positus, atque cum postea locus appelletur colonia Ulpia Traiana Augusta Dacica Sarmizegetusa, haud dubie concludi potest titulos in quibus deest nomen Sarmiz. paulo post a. 110 p. Chr. erectos esse.

Inde ab excessu Hadriani usque ad tempora Diocletiani de cultu edocti sumus permultis titulis praesertim tauroboliacis, quorum aetas certo argumento definiri potest. priusquam autem inscriptiones explanandae sunt, opus est commemorare iam medio fere secundo saeculo patres ecclesiasticos ut in ceteros paganorum cultus, ita etiam in Matrem Magnam vehementer invectos esse; atque Octavius Minucii Felicis apologia Christiana antiquissima quae nobis tradita est abundat verbis acerrimis (cf. capp. 2, 4. 21, 1. 22, 1. 27, 6. 28, 7 ed. Vind.); afferam hoc loco illa verba quae leguntur c. 25, 9 sq.: "sane et Acca Larentia et Flora, meretrices perpudiosae, inter morbos Romanorum et deos comprobandae. isti scilicet adversus ceteros, qui in gentibus colebantur, Romanorum imperium protulerunt: neque enim eos adversus suos homines vel Mars Thracicus vel Iuppiter Creticus vel Iuno nunc Argiva, nunc Samia, nunc Poena, vel Diana Taurica vel Mater Idaea vel Aegyptia illa non numina sed portenta fuerunt," et paulo post: "ubi autem magis a sacerdotibus quam inter aras et delubra conducuntur stupra, tractantur lenocinia, adulteria meditantur?* frequentius denique in aedituorum cellulis, quam in ipsis lupanaribus flagrans libido defungitur." quem secutus est initio 3 saeculi Tertullianus, qui summa cum gravitate et eloquentia puram fidem Christianam illis numinibus paganorum libidinosis opponit.*

*) Ioseph. antiqu. 18, 13, 5. Cosmas Hierosolymitanus ad S. Gregorii theol. v. 267 (Migne patrol. gr. 28 p. 502).

*) Adv. nat. 1, 10. ad extr. 2, 8. apol. 13 sq. de corona 7. adv. Marc. 1, 13.

Ac primo quidem titulo, qui nobis occurrit, _Ann. Inst. 40 (1868) p. 367_ dendrophori Ostienses, quos Matris Magnae cultum curasse ceteris titulis (p. 379. 399) satis ostenditur, imperatori Caesari T. Aelio Hadriano Antonio Aug. Pio,* pontif. max., trib. pot. 2, cos. 2, patri patriae posuerunt a. 139, quo hic iterum consul fuit. sequens titulus inest in eisdem annalibus _40 p. 373_, quo Sex. Annius Merops Honoratus dendrophoris eiusdem oppidi signum terrae Matris dedicat 13 Kal. Mai. L. Cuspio Rufino T. Statio Quadrato consulibus (19 d. m. Apr. a. 142); isdem dendrophoris anno post Idib. Mai. Torquato et Herode consulibus (15 d. m. Maii a. 143) dono dedit signum Martis T. Annius Lucullus 6 vir Augustalis et quinquennalis honoratus: _Ann. Inst. 40 p. 374._ denique ad eosdem dendrophoros spectat tit. _Ann. Inst. 40 p. 368_ valde mutilatus C. Prastina Pacato Messallino L. Annio Largo consulibus erectus (a. 147).

*) De nummis Antonini Pii et Faustinae uxoris, in quibus Mater Magna visitur cf. Eckhel. 7 p. 39 sq. Cohen. 2 2, p. 417. 431. 434. 439. 382. 399. Friedlaender-Sallet das kgl. münzkabinet 2 Berl. 1877 n. 1062. de nummis M. Aurelii Antonini cf. Mionnet. l. l. 4 p. 116 sq., de n. Faustinae minoris Cohen. 2 3 p. 150. 164 sq.

Primum autem taurobolium ex imperio Matris deum pro salute Antonini Augusti Pii liberorumque eius et status coloniae Lugdunensis a L. Aemilio Carpo seviro Augustali et dendrophoro Appio Annio Atilio Bradua et T. Clodio Vibio Varo consulibus (a. 160) factum est. accuratissime titulum edidit vir doctus Francogallicus Boissieu _I. d. L. p. 24_; quoniam vero in parte 4 de tauroboliis disputandum mihi proposui, illo loco diligentius hunc titulum gravissimum pertractabo.

Deinde certe ante a. 169 tit. _Ann. Inst. 40 p. 368_ exaratus est, quo Aur. Vero Augusto, qui a. 161 post mortem Antonini Pii a fratre suo M. Aurelio Antonino Augustus electus a. 169 vita excessit Fabius Q. f. Honoratus ob honorem immunitatis dendrophoris Ostiensibus donum dedit.

Titulo insequenti, qui extat in _C. I. L. 6, 3702_, Matri Idaeae T. Asuellio Marciano curatore aedium sacrarum et operum locorumque publicorum dedicatur 6 Kal. April. Pertinace et Iuliano consulibus (d. 27 m. Martii a. 175). in idem fere tempus incidit tit. _C. I. L. 10, 4635_, quem Vitrasia Faustina, Pollionis consulis filia, quam a. 183 p. Chr. interfectam esse scimus (Ael. Lamprid. v. Comm. 4) ab imperatore Commodo, Matri Magnae sua pecunia fecit. cum vero Pollio a. 176 iterum consul factus sit, hoc autem titulo consul tantum nominetur, is ante a. 176 positus est. quo anno 15 Kal. Nov. (d. 18. m. Oct) complura taurobolia Lactorae percepta sunt a viris feminisque cf. _Gruter, p. 30, 4. 31, 3_. Porro afferam tit. Lugdunensem (_Boissieu I. d. 50. p. 28_) propter taurobolium L. Eggio Marullo et Cn. Papirio consulibus (a. 184) a Q. Aquio Anoniano pontifice perpetuo positum et tit. _C. I. L. 10, 4726_ Carinolae repertum, quo cognoscimus 12 Kal. Dec. Glabrione iterum consule (d. 20 m. Nov. a. 186) Munatiam Redditam sacerdotem quindecimviralem (cf. p. 3) taurobolium fecisse.

Tum vero anno 187 edocemur Hilariis* Maternum quendam constituisse Commodum e medio tollere, consilio autem imperatori delato ipsum capitis damnatum esse, Commodum deae sacra obtulisse; atque verisimillimum est nummos quos habemus ex a. 191 Matri deum conservatrici Augustae (Cohen l. l. 2 3 p. 274) ob eandem causam excusos esse.*

*) Herodian. ab exc. divi Marci 1, 1, 5: [GREEK]. cf. p. 3.

*) Nummi Pertinacis, in quibus Cybele conspicitur, compositi sunt ap. Cohen 2 3, 392.

Septimii Severi temporibus tribuendi sunt hi tituli: _Boissieu I. d. L. p. 31_, quo numinibus Augusti totiusque domus divinae et situ coloniae Copiae Claudiae Augustae Lugdunensis dendrophori ibi consistentes 15 Kal. Iulias Marco Sura Septimiano* consule (d. 17 m. Iun. a. 190) taurobolium fecerunt et ibidem (_Boissieu l. l. p. 33_) feminae duae Aul. Fustia Alexandria et Sergia Parthenope pro salute imperatoris L. Septimii Severi Pertinacis Augusti et, quoniam recte Boissieu verba erasa restituit, Decimi Clodii Septimii Albini Caesaris domusque divinae et statu col. Cop. Claud. Aug. Lugdunensis imp. L. Septimio Severo 2 consule (a. 194).

*) Nomen imperatoris Commodi erasum est cf. Wilmanns ex. 120.

_Ann. Inst. 40 p. 379_ tit. eodem anno positus, quo M. Antius Crescens Calpurnianus V. C,* pontifex Vulcani et aedium sacrarum (cf. Marquardt. l. l. 3 p. 229) basim ? impositamque statuam sine vexatione ullius statuae in campo Matris deum praescripto constituere concessit aeque ac statuam poni permisit infantilem in eodem campo 8 Kal. April. C. Fulvio Plautiano 2 P. Septimio Geta 2 consulibus (d. 25 m. Martii a. 203): _Ann. Inst. 40 p. 378._ anno ante patronus corporis dendrophororum Ostiensium, cuius noraen iam non legitur, ex argento pondo 3 dedit 8 Kal. Mai. Domitio Dextro 2 et Thrasea Prisco consulibus (d. 24 m. April. a. 196): _Ann. Inst. 40 p. 374._

*) Vir clarissimus.

Tit. Lugdunensis _Boissieu I. d. L. p. 36_, quo pro salute imperatoris Septimii Severi et M. Aurelii Antonini Caesaris imperatoris destinati et Iul. Augustae matris castrorum (I. Capitolin. M. Aur. 26) totiusque domus divinae et statu coloniae Septicia Valeriana et Optatia Spora taurobolium fecerunt T. Sextio Laterano et L. Cuspio Rufino consulibus (a. 197).

Tit. in _Orelliana sylloge 2326_ extans, quo Aemilia Serapias taurobolium percepit et petram tauroboliatam posuit Idib. Maiis Annullino 2 et Frontone consulibus (d. 15 m. Maii a. 199). eodem anno vel paulo post taurobolium fecit provincia Narbonensis pro salute L. Septimii Severi Pii Pertinacis Aug. Arab. Adiabenici Parthici Maximi, quod cognomen a. 199 accepit, et M. Aurelii Antonini Aug..., quem titulum edidit Herzog in libro suo "Gallia Narbonensis" inscripto _n. 7._

Tit. _C. I. L. 8, 2230_ in Africa rep., quem Matri deum sacrum pro salute imperatorum L. Septimii Severi et M. Aurelii Augusti et P. Septimii Getae Caesaris, cuius nomen postea crasum est, et Iuliae Augustae totiusque domus divinae C. Statius Ianuarius sacerdos posuit. quoniam vero M. Aurelius* a. 198 Augustus et Geta eodem anno Caesar factus est, tit. inter a. 198-211 erectus esse debet.

*) De nummis eius, qui Cybeles imaginem praebent, cf. Mionnet. 5 p. 140. Cohen 3 3 p. 122.

Deinde imperatorum Septimii Severi eiusque filii M. Aurelii Antonini aetate orti sunt tituli cannophororum Ostiensium (cf. p. 3.), quorum tertius _Ann. Inst. 40 p. 390 sq. n. 3_ ad certum spectat annum nominibus consulum Asprorum (a. 212) additis.

Denique restat ut dicam de tit. (C. I. G. 189) _C. I. A. 3, 1062_, quo consensu senatus quingentorum prytanes [GREEK] Euphrosyno prostatae ob merita eius statuam decreverunt, cum Aurelius Dionysius [GREEK] erat. quaeritur autem, quis fuerit Agapetus. ac Boeckhius quidem censet Antoninum Pium intellegendum esse; attamen Dittenberger l. l. recte contradicit Minervae Poliadis nomen inter prytanes, quorum nomina titulo subscripta sunt, titulis C. I. A. 3, 1054-56 exceptis, qui pertinent ad initium saeculi tertii, nusquam praeterea reperiri; quo accedere, quod pagorum designatio desit. itaque existimo Agapetum esse Septimium Severum.

Heliogabalus autem maxime Matrem Magnam simul cum ceteris dis orientalibus* coluit. narrat enim Ael. Lampridius in vita eius c. 7 non modo Matris deum sacra eum accepisse atque tauroboliatum esse, sed eo insaniae processisse (c. 28), ut leones sibi iungens Matrem Magnam se appellaret; atque apud Aur. Victorem ep. 23 legimus haec: vestalem virginem quasi matrimonio iungens suo abscissisque genitalibus Matri se Magnae sacravit. nihilominus nullus extat titulus, qui aetati eius tribui potest.

*) Ael. Spart. Ant. Car. 9. Cass. Dio 77, 15. 23. 78, 7. 79, 4. Ael. Lampr. Alex. Sev. 26.

Annis Severi Alexandri* (222-235) imperatoris pro salute eius et Iuliae Mamaeae Augustae, cuius nomen haud dubie restituendum est, et domus eorum divinae Basilicus et Mnesius criobolium fecerunt et ipsi susceperunt:* _tit. C. I. L. 8, 8203_ in Africa repertus. alterum titulum _C. I. L. 9, 1538_ Beneventinum, quo non multo recentiores sunt tit. _C. I. L. 9, 1539-1542_ Attini et Minervae Berecyntiae sacri atque in aris tauroboliacis insculpti, 5 Id. April. Modesto 2 et Probo consulibus (d. 9 m. Aprilis a. 225) ob criobolium factum Concordia Col. lib. Ianuaria cymbalistria loco secundo posuit.

*) De nummis v. Mionnet. l. l. 4 p. 5.

*) Cf. partem 4 p. 57.

Sequuntur tit. _C. I. L. 9, 3014_ Teatinus, quo taurobolium de suo fecit Petronius Marcellus pro salute imporatorum Maximini Augusti et Maximi Caesaris, qui inter a. 235-238 summam imperii tenuerunt; tit. _Eph. E._ 3, 15 Cordubae rep., in ara marmorea ex iussu Matris deum pro salute imperii ob taurobolium factum a Publicio Valerio Fortunato Thalamo Pio et Proculo consulibus (a. 238) erectus; videmus igitur hoc tempore et in Africa (cf. supra) et in Hispania (cf. etiam C. I. L. 2, 606, quo Huebneri sententia mihi probatur) taurobolia esse percepta; tit. _C. I. L. 10, 6075_ Formianus, quem Helvia Stephanis sacerdos Matris Magnae imperatore Gordiano 2 Augusto et Pompeio consulibus (a. 241) taurobolio perfecto posuit quo anno etiam exarati sunt complures tituli tauroboliaci Lactorates, quorum imus extat apud Wilmanns. exempla 124, alter ap. Orellium l. l. 2331, omnes apud Gruterum p. 29, 13. 14. 30, 1. 5.

Tum vero nobis dicendum erit de titulo _C. I. G. 3886 add._, quo legendum est:

[GREEK].

Cavedonius autem (Ann. Inst. 19, 136) demonstravit [GREEK] et [GREEK] referenda esse ad Otacillam et Philippum, qui inter annos 243 et 249 praeerat imperio Romano. etenim quod Letronnius [GREEK] legi vult atque refert haec verba ad Iuliam Domnam aut Iuliam Mamaeam, quia illis ambabus cognomina Felix Pia tribuuntur, huic sententiae obstat quod Felix sermone Graeco non redditur _v._ [GREEK], sed semper _v._ [GREEK].

...
